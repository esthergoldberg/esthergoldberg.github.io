![](info.jpg)
# טיפול קוגניטיבי התנהגותי - C.B.T. - על קצה המזלג

בגישה זו מלמדים את האדם לזהות כיצד מה שהוא עושה או מה שקורה לו משפיע על המחשבות שלו ומהן התוצאות של המחשבות הללו, ומסייעים לו לפתח שליטה טובה יותר על התהליך הזה. 

לדוגמא, ילד עם ADHD שמתקשה להתרכז בכתה וסופג כל הזמן האשמות מהמורה על כך שאם רק היה רוצה היה יכול להקשיב, עלול לפתח מחשבות כגון  "כולם מבינים ורק אני לא" "אני טיפש" וכתוצאה מכך באמת לא להצליח בפועל. בתהליך הטיפול באמצעות C.B.T  עוזרים לילד  להבין שהוא לא טיפש אלא מתקשה לשלוט בקשב שלו. קודם כל עוזרים לילד להבין מה בדיוק קורה לו – מלמדים אותו לזהות מתי דעתו מוסחת וכיצד מחשבתו נודדת הרחק ממה שנעשה מסביבו. בהמשך הוא לומד לשלוט במחשבותיו והוא מבין שככל שהוא ישלוט במה שקורה לו תיפקודו ישתפר. 

היתרון של גישה זו, שמתאימה במיוחד לטיפול בהפרעת קשב וריכוז, הוא שבתהליך הטיפול לא נכנסים לפירושים רגשיים או פסיכולוגיים (כגון "ההתנהגות שלך בכתה נובעת מתסביך כלשהו...) אלא מתמקדים בהתנהגות ובתוצאה שלה. מיקוד זה גורם לכך שהתנהגויות של ADHD, שנובעות מרקע נוירולוגי ולא מקשיים רגשיים אחרים, אינן מפורשות ע"י הפסיכולוג באופן לא מועיל שרק מסבך עוד יותר את הילד ואת משפחתו וגורם לילד להרגיש עוד יותר בלתי מובן ממה שהוא מרגיש כבר. במקום זה הפסיכולוג מתמקד בהתנהגות של הילד ומסייע לו לשלוט בה בצורה טובה יותר.


