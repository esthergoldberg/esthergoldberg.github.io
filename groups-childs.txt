![](activities.jpg)
# קבוצת ילדים

הילד עם הפרעת הקשב אינו מבין בכוחות עצמו את מהות ההפרעה ואת מהות הפערים הרבים בתפקודו – הוא אינו מבין מדוע הוא מתקשה לבצע דברים אותם הוא אמור לדעת לעשות. הוא אינו מבין כי ההפרעה הינה על רקע קשיים אובייקטיביים בקשב, באימפולסיביות ובהיפראקטיביות והוא כועס ומתוסכל מכך.

בסדנאות לילדים ולנוער, המותאמות לקבוצות הגיל השונות, לומדים הילדים את הנושא ומקבלים כלים להתמודדות בבית, בבית הספר ובחברה.באמצעות משחקי חברה, משחקי תפקידים, דרמה, מוסיקה ויצירה הילדים לומדים לזהות מה קורה להם ולשלוט בכך.

מדוע עבודה בקבוצה?
---
העבודה הקבוצתית יעילה ביותר בטיפול בטיפול בהפרעת קשב וריכוז משום שהקשיים של ילדים אלו אינם באים לידי ביטוי כאשר הם נמצאים במצבים של "אחד על אחד" בהם הם מקבלים מענה מיידי על כל צרכיהם. למעשה אם באופן תאורטי ניתן היה להעסיק את הילד במשך 24 שעות ביממה לא היינו רואים כל בעיה בקשב. הקשיים באים לידי ביטוי כאשר ילדים אלו חשים רגע של שעמום וזה קורה למשל בכתה או בקבוצה. 
קבוצת הילדים מאפשרת להם לזהות "ברגע האמת" את אותם רגעים שבהם הם מאבדים את הקשב, שהם אימפולסיביים או נסחפים להיפראקטיביות. דרך הפעילויות השונות הם לומדים לזהות, לשנות, לשלוט ולנתב את קשייהם לכיוונים אדפטיביים יותר שיוכלו לשרת אותם.

----

סדנאות הילדים (בהתאם לגיל הילד) הינן בנות 30 מפגשים שבועיים, מתנהלות מתחילת שנת הלימודים ועד סופה בשעות הצהריים.

עלות ההשתתפות בסדנה לחברי קופות החולים "מכבי" ו"מאוחדת" 60 ₪ למפגש, לשאינם חברים 130 ₪ למפגש.
_S_ההרשמה במהלך חדשי הקיץ, יש לקבוע מפגש היכרות לבדיקת ההתאמה להשתתפות בקבוצה בעלות של 55 ₪ לחברי "מכבי" ו"מאוחדת" 350 ₪ לפרטי._E_

תנאי להשתתפות ילד/ה בקבוצת הילדים הינו השתתפות לפחות אחד ההורים בקבוצת ההדרכה להורים.

_S_ההרשמה במהלך חדשי הקיץ, תחילת הפעילות בסדנות מיד לאחד חג סוכות. במידה ונותר מקום פנוי ניתן להתקבל לסדנאות גם במהלך פעילותן._E_

