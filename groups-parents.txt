![](activities.jpg)
# קבוצות הורים

גידול ילד הסובל מהפרעת קשב וריכוז ו/או קשיים נוירו התפתחותיים, לימודיים או התנהגותיים הינה משימה קשה הן לילד והן להוריו.
במשך השנים התברר שייעוץ, הדרכה והכוונה להורים עשויים לעזור באופן משמעותי לילד המתמודד עם קשייו ולמשפחתו הרוצה לסייע לו.
בהתאם לכך מתקיימות סדנאות הורים המסייעות להורים להכיר את הנושא לעומקו, למצוא דרכי התמודדות מתאימות להם ולילדיהם ולהשיג שליטה טובה יותר בחיים. המפגשים הקבוצתיים כוללים מתן רקע תיאורטי, ידע מעשי וכלים להתמודדות יעילה בבית, בגן, בבית הספר ובחברה וכמובן דיון פתוח בין המשתתפים. 
המפגש עם ההורים האחרים המתמודדים עם חוויות וקשיים דומים גורם להורים להבין כי מדובר בתופעה אמיתית המשותפת לאנשים נוספים. השילוב בין חוויה זו לידע התיאורטי תורם לשינוי משמעותי בהבנה ובאמפטיה כלפי הילד, ומאפשר בשלב הבא לעזור לו לשלוט בהתנהגותו.     ההורה הופך לסנגור של הילד בבית ובבית הספר מתוך שיקול דעת ענייני ועל ידי שימוש בכלים מעשיים ויעילים. 

תוכנית הדרכת ההורים כוללת סידרה של – 10 מפגשים, אחת לשבוע, למשך שעה וחצי  מ-20:30 עד 22:00. 
עלות ההשתתפות בסדנה למשתתף: חבר "מכבי" ו״מאוחדת" - 60 ₪ למפגש, לשאינם חברים - 130 ₪ למפגש.  
יש לקבוע מפגש היכרות בעלות 55 ₪ לחברי ״מכבי״ ו״מאוחדת״, 350 ₪ לפרטי.

לסדנאות ההורים ניתן להירשם לאורך כל השנה.

