
<?xml version="1.0" encoding="UTF-8"?>
<html>
<head>
<META http-equiv="Content-Type" Content="text/html; charset=utf-8">


<LINK REL=StyleSheet HREF="style.css" TYPE="text/css" MEDIA=screen>
</style>
<title>רץ לי בראש - אסתר גולדברג, פסיכולוגית מומחית, הפרעות קשב ADHD</title>
</head>
<body dir=rtl>
<!--<object width=100%%>  
<param name="movie" value="topBanner3.swf">
<embed src="topBanner3.swf" width=100%%>
</embed>
</object>-->
<div class=topbar><a href=index.html id=mtitle1>אסתר גולדברג</a><a href=index.html id=mtitle2>   | פסיכולוגית חינוכית וקלינית מומחית</a></div>
<div dir='rtl' class=menu>
<ul dir=rtl>
<li class=category> ראשי</li>
<ul dir=rtl>
<li class=item><a href=main.html>מי אני</a></li>
<li class=item><a href=about.html>רקע מקצועי</a></li>
<li class=item><a href=methods.html>גישה טיפולית</a></li>
<li class=item><a href= https://www.youtube.com/@1-ov3wz>ערוץ YouTube (עברית)</a></li>
<li class=item><a href= https://www.youtube.com/@esthergoldberg6407/>YouTube channel (English)</a></li>
</ul>
<li class=category></li>
<ul dir=rtl>
<li class=item><a href= https://www.news1.co.il/Archive/003-D-20080-00.html>מאמר: הפרעת קשב אצל מבוגרים</a></li>
<li class=item><a href=http://yotamw.co.il/k51/>ראיון בפודקסט מגזין ADHD </a></li>
<li class=item><a href=https://www.youtube.com/watch?v=YOwSRIyrGVo>ראיון ב-i24news</a></li>
<li class=item><a href=esther-avri-gilad-aug-2017.mp3>ראיון בתכנית הבוקר של אברי גלעד</a></li>
<li class=item><a href=herzlia-video-s.mp4>כתבת וידאו בערוץ המקומי</a></li>
<li class=item><a href=https://www.facebook.com/Ella.Prehter/videos/2242490532474152/>ראיון ברדיו עפולה והעמקים</a></li>
<li class=item><a href=https://vimeo.com/669094803?embedded=false&source=vimeo_logo&owner=115941377>הרצאה בניצ״ן</a></li>
</ul>
<li class=category></li>
<ul dir=rtl>
<li class=item><a href=https://103fm.maariv.co.il/programs/media.aspx?ZrqvnVq=GLDLLK&c41t4nzVQ=IM>על הספר ״רץ לי בראש" בתכנית של מיכל דליות</a></li>
</ul>
<li class=category></li>
<li class=category> הספר ״רץ לי בראש״</li>
<ul dir=rtl>
<li class=item><a href=book.html>אודות הספר</a></li>
<li class=item><a href=http://family-care.ravpage.co.il/RatzLiBarosh>דף הספר בעמוד ההוצאה</a></li>
<li class=item><a href=book-sample.html>דוגמה לשיר מתוך הספר</a></li>
<li class=item><a href=book-recs.html>המלצות לספר</a></li>
</ul>
<li class=category></li>
<li class=category> הספר ״ADHD - להבין ולהיות מובן"</li>
<ul dir=rtl>
<li class=item><a href=book-adhd.html>אודות הספר</a></li>
<li class=item><a href=book-adhd-recs.html>המלצות לספר</a></li>
</ul>
<li class=category></li>
<li class=category> כתבות ומאמרים על הספר החדש: ADHD להבין ולהיות מובן</li>
<ul dir=rtl>
<li class=item><a href=https://adhdindex.co.il/post-1208>מתוך האתר של זיוה דינה ADHD Index</a></li>
<li class=item><a href=https://www.rimonclinic.com/%d7%9e%d7%94-%d7%96%d7%94-adhd/>מתוך האתר של מכון רימון</a></li>
</ul>
<li class=category></li>
<li class=category> לרכישת הספרים</li>
<ul dir=rtl>
<li class=item><a href=https://forms.gle/sZ6kB1675p3QzMxw6>לחצו כאן</a></li>
</ul>
<li class=category></li>
<li class=category> תחומי פעילות</li>
<ul dir=rtl>
<li class=item><a href=counseling.html>שיחות יעוץ להורים</a></li>
<li class=item><a href=ivhun.html>איבחונים</a></li>
<li class=item><a href=hishtalmut.html>השתלמויות לאנשי מקצוע</a></li>
</ul>
<li class=category> מידע</li>
<ul dir=rtl>
<li class=item><a href=adhd.html>הפרעת קשב</a></li>
<li class=item><a href=adhd-and-learning.html>הפרעת קשב מול קשיי למידה</a></li>
<li class=item><a href=adhd-adults.html>הפרעת קשב אצל מבוגרים</a></li>
<li class=item><a href=adhd-child.html>הפרעת קשב אצל ילדים</a></li>
<li class=item><a href=ritalin.html>ריטלין</a></li>
<li class=item><a href=groups-or-not.html>טיפול אישי או קבוצתי?</a></li>
<li class=item><a href=info.html>מאמרים</a></li>
</ul>
<li class=category></li>
<li class=item><a href=letters.html>מכתבי מטופלים</a></li>
<li class=category></li>
<li class=item><a href=contact.html>יצירת קשר</a></li>
</div> <div dir=rtl class=content><h1>תקציר -- רץ לי בראש</h1>
<p>הנושא של "הפרעת קשב" (ADHD) הינו פופולרי היום יותר מאי פעם. אך עם זאת, המושג הכללי הזה נותר פעמים רבות לא נהיר במלואו ולא מובן כהלכה. התופעה הזאת הינה יותר מאוסף של סימפטומים ומאפיינים – היא למעשה דרך של הוויה בעולם. לכן חשוב להתבונן בה גם דרך הרגש והחוויה ולא רק מהזווית הרפואית או החינוכית. צורך זה מתחדד במיוחד כאשר מדובר בילדים ונוער ובקשר שלהם עם המבוגרים בחייהם.
ספר חדש, שיצא בשנת 2016, מנסה להתחקות אחרי המשמעות הרגשית של חיים עם ADHD עבור אותם ילדים, להקשיב לחוויה שלהם, לתרגם אותה לשפתם ולנהל עמם שיח פתוח בגובה העיניים.
"רץ לי בראש" הינו ספר מקורי וחדשני, שנכתב עבור ילדים עם ADHD, ועבור המבוגרים המשמעותיים בחייהם – הורים, מטפלים ומחנכים, על ידי אסתר גולדברג וקרן זגורי כהן. אסתר היא פסיכולוגית קלינית וחינוכית, מומחית בנושא של קשב וריכוז, עם מעל 35 שנות ניסיון ואלפי הורים וילדים שעברו בקבוצות שהיא מנחה בקליניקה שלה בהרצליה. קרן זגורי-כהן היא עו"ס בהכשרתה ואמא לילדה המאובחנת עם ADHD, אשר השתתפה כהורה באחת הסדנאות להורים שמקיימת אסתר גולדברג.
הספר מבוסס על גישה טיפולית ייחודית ומתוחכמת בפשטותה שפיתחה אסתר, שהרלוונטיות שלה רק הולכת וגוברת ככל שהשיח הרפואי-תרופתי סביב ההתמודדות על ADHD מתרחב, ודוחק הצידה את הפן האנושי של התופעה. בעוד שגישות אחרות מדברות על הילד, החידוש בגישה זאת הוא שהיא מדברת עם הילד, מסבירה לו את חווייתו בשפה פשוטה וידידותית ומסייעת לו להבין את השונות שלו באופן שמחזק את הדימוי העצמי שלו ומסייע בגיבוש אישיותו.
הספר, היחיד מסוגו באופן בו הוא בנוי, כולל פרק הדרכה מקיף ומלא תובנות למבוגרים, שנכתב על ידי אסתר גולדברג, וכן אוסף מגוון של שירים בחרוזים, מלאים בהומור עצמי בריא, שכתבה קרן זגורי-כהן, מנקודת מבטם של הילדים ועבורם. השירים מבוססים על שפת הדימויים שפיתחה אסתר גולדברג, שיחד עם נגישותם המיידית לילדים יש בהם ערך מוסף ברור ומעוגן מדעית, כסוכני שינוי ועזרי התמודדות עם האתגרים שהילדים נתקלים בהם מדי יום.
קרן, שמצאה את הסדנה משמעותית וחשובה, קבלה ממנה השראה והחליטה להשתמש בכישרון הכתיבה שלה על מנת לתרגם את שפת הדימויים הצבעונית לשירים חכמים, משעשעים ורגישים, שישמשו הורים נוספים על מנת לסייע לילדיהם להבין את עצמם טוב יותר.
יחד, הצוות המשותף הזה של אשת מקצוע והורה, יצרו את הספר מתוך תשוקה משותפת ושליחות הניכרים בכל עמוד. המטרה היא לשנות משהו באופן בו אנחנו מביטים על הילדים הללו, על מנת שהם יוכלו לשנות את האופן בו הם מביטים על עצמם – משלילי לחיובי.
החיבור בין ההורה לבין המטפל המיוצג בספר, מייצג גם נדבך חשוב בגישתה של אסתר, המאמינה בתפקידם המרכזי של ההורים בטיפול בילדיהם. ככאלה, ההורים הם אלה שילמדו את הילדים להפוך ל"מומחים לעצמם", אשר מסוגלים לזהות, להבין, לשלוט טוב יותר ולסנגר על עצמם מול העולם.
כל אחד משלושים השירים שבספר מתאר מאפיין, נטייה או תכונה אופיינית לילדים עם ADHD, בתוך סיטואציות יום-יום מוכרות ושכיחות. האופן בו השירים מפרקים את המושג הכוללני ומתמקדים בכל פעם בהיבט אחר של התופעה, מסייע לילדים ולהורים לפתח מודעות ולזהות את תמהיל המאפיינים הייחודי להם. כך מתאפשר להם בהמשך לקחת אחריות, לשפר התנהגות ולגבש אישיות.</p>
<p>תובנה חשובה נוספת מתייחסת לשמה של התופעה: למרות שהיא מוגדרת במונחים של "חוסר" (deficit), אסתר מציעה לכנות אותה "עודף קשב ומרץ". שם זה, מעבר להיותו מזמין יותר, גם מתאר באופן מדויק יותר את המתחולל במוחו של ילד, שהקשב המוגבר שלו גורם למוסחות ושיש לו אנרגיות ודחפים מועצמים.
מכיוון שהילדים הללו רגישים מאוד לזיופים ולביקורת, (ורגילים להיות לא מובנים),  גם הכינוי שניתן לתופעה הוא משמעותי, על מנת שנוכל לקרב אותם וללמד אותם על עצמם בביטחון ובאמון. שינוי קטן בגישה יכול להיות צעד ראשון בדרך ארוכה בשיפור תפיסתם של הילדים את עצמם.
לכן, גורסת אסתר גולדברג, יש להתייחס ל- ADHD כאל "הפרעה" רק כאשר היא אכן מפריעה – לילד או לסביבתו. אלה המצבים בהם יש לסייע לילד למצוא דרכי התמודדות מתאימות. ברגעים אחרים, יש לתופעה גם יתרונות ומתנות ייחודיות שחשוב להוקיר ולתת להן מקום ובמה. היא גם מדגישה, כפי שהיום כבר מבינים, שההיפראקטיביות האופיינית, שבעבר נקשרה בעיקר לתזזיתיות פיזית, מתקיימת גם במחשבות המתרוצצות ומכאן השם "רץ לי בראש".
בנוסף לכל יתרונותיו, הספר זכה גם לאיורים מבריקים פרי מכחולו של האמן הנודע, זוכה פרס מפעל חיים מטעם משרד התרבות והספורט, דני קרמן. ה"אייקונים" שלו הם ייצוג ויזואלי של הדימויים, אשר מהדהדים בצורה נפלאה את החוויה של הילדים ויוצרים חיבור מיידי של הקוראים הצעירים והבוגרים. 
לכל שיר מצורפים גם טיפים לילדים, הערות למבוגרים ושאלות המהוות הצעה לשיחה, שתחבר את השיר עם מציאות חייו של הילד. השירים מסומנים לפי נושאים ובסוף הספר תמצאו את "פרופיל ההסתגלות" – כלי מעשי המאפשר מיפוי מהיר של הנושאים המעסיקים את הילד במיוחד.
הספר "רץ לי בראש" הוא הזדמנות ללמוד נושא מורכב, על כל היבטיו, בצורה מהנה ומקרבת. הוא אפשרות להתחבר לרגשות ולחוויה של הילדים, ואולי גם של ההורים, ולהכיל אותם באופן אחר וחדש. הוא נתיב שעשוי להוביל לתובנות חדשות לגבי אחת התופעות המדוברות והנחקרות של זמננו באופן שלם ועשיר יותר.
הורים רבים מאד נעזרו  במהלך 35 שנה ותקוותינו  לקדם את השיחה עם הילד כדרך טיפול  מרכזית, שתסייע להוריד את התיוג, לקרב ולכבד ולא לאבד את  השונה. כל זאת, בנוסף או במקום טיפול תרופתי או אחר. 
לא בכדי, זכה הספר מיד עם צאתו לאור לחיבוק חם ושבחים בקרב אנשי מקצוע מובילים בתחום בריאות הנפש, החל מפסיכיאטרים, דרך נוירולוגים ועד פסיכולוגים ואנשי חינוך, הפוגשים ילדים עם ADHD מדי יום. הספר תואר כ"מתנה נדירה עבור אלה המתמודדים עם ADHD " 
הספר הינו דרך נפלאה להתחיל את השנה החדשה, עם נקודת מבט אינטימית ולא שופטת על התופעה, שתשאיר כל ילד בתחושת הפתעה נעימה על היותו, סוף כל סוף, מובן.</p>
<p>לפרטים נוספים:
האתר של אסתר גולדברג: http://esthergoldberg.co.il/ 
דף הנחיתה של הספר באתר הוצאת אמציה: 
http://family-care.ravpage.co.il/RatzLiBarosh </p>
<p>המלצות</p>
<p>"הספר של אסתר גולדברג וקרן זגורי-כהן הוא תרומה חשובה לנושא תסמונת ADHD. ההקדמה של אסתר גולדברג היא מסמך נדיר: הסבר של נושא מורכב המוגש בשפה נגישה, ועם זאת נשען על בסיס מדעי מוצק. ייחודה של גישתה של אסתר גולדברג הוא הדגש בהבנה גם מצד ההורים וגם, ובעיקר, מצד הילדים. הספרות המקצועית והגישה הטיפולית המקובלת מתמקדות ב"תסמינים". אלה, מבלי לשים לב, אינם אלא תיאור של מה שהילד עושה לסביבתו. לא אחת מכתבי הפנייה (בעיקר אלה של בית הספר) נקראים יותר ככתב האשמה מאשר כמסמך רפואי. והנה, תורתה הטיפולית של אסתר גולדברג מתמקדת בחווייתו של הילד. הבנה והסבר הם כלי טיפולי לא פחות חשוב ויעיל מריטלין, והשפעתם לא פגה אחרי כמה שעות. יישר כוח!" 
פרופ' דב אלכסנדרוביץ</p>
<p>"בספרן רץ לי בראש מצליחות הסופרות אסתר גולדברג וקרן זגורי-כהן לעשות את מה שנראה על פניו כמובן מאליו: לדבר בגובה העיניים לא מתוך ניסיון מתחסד, אלא באופן האותנטי והמכבד ביותר. בעזרת מטפורות מדויקות ושירים בטעם חמוץ-מתוק, המתארים מצבים כאילו ונגזרים מתוך מציאות חייהם של הילדים המתמודדים עם הפרעות קשב (מה שהן מכנות "עודף קשב ומרץ"), מצליחות המחברות להוביל את הילדים והוריהם לדיון פתוח על מציאת פתרונות לקשיים המלווים את הילד עם אותה הפרעה. התחושה הנדירה והמדויקת של "בינגו, אני מובן" היא נקודת המפנה הנדירה שמאפשרת את תהליך השינוי. זוהי תמצית האמפתיה המהווה את המצע הפורה לחבירה של הילד עם הסביבה, כלומר הורה, מורה, מטפל או חבר. הספר הוא מתנה נדירה לכל מי שעוסק עם הפרעת הקשב ומתמודד עמה, ועל כך תודתי הכנה".</p>
<p>ד"ר ערד קודש, מנהל מערך בריאות הנפש, קופת חולים מאוחדת </p>
<p>"בספר משתקפת גישתה הייחודית של אסתר, המשלבת ברגישות יצירתיות וגישה מובנת בהסתכלות בהפרעות קשב וריכוז ובטיפול בהן. אין ספק שהשירים, הכתובים בכישרון רב ושנולדו מתוך היכרות אישית מעמיקה עם הנושא, נוגעים בכל אחד ואחת מאיתנו. נהניתי הנאה צרופה, ואני ממליצה על הספר בחום". </p>
<p>ד"ר קרן חיימוביץ, פסיכיאטרית בכירה</p>
<p>"מנקודת מבטי כקלינאי שעוסק זה שנים באבחון הפרעת קשב במתבגרים ובמבוגרים ובטיפול בה, לאחר קריאת הספר הנפלא, פרי עטן של אסתר וקרן, הופתעתי להיות מואר באור חדש, יצירתי ואבסטרקטי, מצד אחד, ופרקטי מאוד, מצד אחר, שעורר בי את הגירוי לחשוב שאפשר לטפל בתסמיני ההפרעה בדרכים רבות ושונות מעבר למוּכּרות לנו היום. אסתר, שאותה אני מוקיר ומעריך על פועלה וניסיונה רבי-השנים, וקרן -שתיהן מביאות בספר זה שפע של סיפורים, דימויים, חוויות ורגשות שחווים מטופלים והסובבים אותם בחייהם היומיומיים ושגורמים לנו להבין אותם, להתרגש מהם ולחוש כל כך קרובים אליהם. תודה לכן, אסתר וקרן, על ספר מקסים זה, שקריאתו היתה לי הנאה גדולה". </p>
<p>דר' גבי וינשטיין, מומחה בנוירולוגיה</p>
<p>"ספרן של אסתר גולדברג וקרן זגורי-כהן מהווה מהפך נדיר בחשיבה המקצועית ובעשייה הטיפולית, מהפך שמחייב חשיבה חדשה על מַעבר מדיבור על 'הפרעה' ל'עודף'. השירים, המתבססים על הידע והדימויים הייחודיים מתוך גישתה הטיפולית של אסתר, הם לא רק מלאי השראה' אלא גם מקדמי שינוי. אסתר וקרן יצרו שילוב מיוחד, מרגש ומבורך שיוצא מחדר הטיפול ומעשיר את כולנו!"</p>
<p>איריס כרמל, פסיכולוגית קלינית בכירה </p>
<p>"כנוירולוגית שפוגשת כל כך הרבה אנשים המתמודדים עם תסמונות שאיש אינו מבין את פשרן, כולל ADHD, אני מברכת על ספר זה. קראתי את השירים בהנאה ובעניין רב. אני חושבת שכוחו של הספר בכך שהוא מעצים ילדים הזקוקים להעצמה כחמצן לנשימה. קשה כל כך להסביר במילים את חוויית החיים שלהם, וספר זה מספק צוהר לחוויה זו לכל אדם ולכל מתעניין. אני באמת מאמינה, כי יש אפשרות לתעל את התכונות הייחודיות של ילדים אלה ואת יתרונות החשיבה הלא שגרתית שלהם לערוצים יצירתיים ותורמים לחברה. יש להם כל כך הרבה מה לתרום! אנו זקוקים מאוד לאנשי מקצוע שישמשו כסנגורים לכל הילדים והמבוגרים הללו ויציעו להם אסטרטגיות פרקטיות להתמודדות. אסתר גולדברג וקרן זגורי-כהן עושות בספרן בדיוק את זה".</p>
<p>פרופ' דון אלישיב, UCLA</p>
<p>"אסתר גולדברג היא מוסד, כותל ומשענת לילדים ולהורים המתמודדים עם קשיי קשב וריכוז, תזזיתיות וחפיזות במשפחה. אסתר היא אשת מקצוע מהדרגה הראשונה, נשמה ענקית וגם אמנית. בשיתוף עם קרן זגורי-כהן הכישרונית נוצר פרי עמלן בשירים שאין טוב מהם לגעת בקשיים שהילדים מתמודדים איתם - באהבה, בחיוך ובהכלה אינסופית. השירים מבטאים את דרכה המיוחדת של אסתר, הדגש הקבוצתי-חברתי וההדרכה החמה והמועילה. שפת השירים מבטאת את יכולתה של קרן לגעת בילדים בדיוק במידה הנכונה, במקומות הנכונים ובשפה הנכונה. פשוט נהדר".</p>
<p>ד"ר יורם זנדהאוז, רופא בכיר, מומחה לנוירולוגית ילדים והתפתחות הילד</p>
<p>"ברצוני להמליץ בחום על הספר רץ לי בראש. קראתי בתשומת לב את הספר, שהוא תוצר של עבודה משותפת של אסתר גולדברג ושל קרן זגורי-כהן. התרשמתי מאוד מהרעיון, מההשקעה, מהחידוש, מהמגוון ומהיחס החם, המכבד והאנושי לילדים עם ADHD".</p>
<p>פרופ' חגית בנזימן</p>
<p>"כמי שפוגשת במסגרת עבודתי כפסיכולוגית חינוכית וקלינית מומחית בילדים והוריהם המאובחנים כ"מאותגרי קשב וריכוז" ומצויה בגישות טיפוליות רבות, לרבות גישתה  הייחודית ופורצת דרך של אסתר גולדברג, התרשמתי שספר זה הנו ללא ספק  כלי חיוני  ומיוחד לעבודה עם ילדים, הורים, מחנכים ומטפלים.
"השילוב בין הגישה הטיפולית שפיתחה אסתר גולדברג, המגולמת במבוא המפורט והעשיר, לבין השירים המרגשים שכתבה קרן זגורי-כהן מצליח לגעת בדיוק רב בחוויה הרגשית של ילדים עם עודף קשב ומרץ. בפשטות מתוחכמת ובשימוש מעורר השראה במונחים ובדימויים מעולם הטיפול של אסתר גולדברג הן מצליחות לעורר מסרים חיוניים באופן נגיש, אמפתי, מובן ומקיף הנוגע בלא מעט תופעות המאפיינות ילדים אלה. 
"הדבר נעשה ממקום המכבד את חווייתם של הילדים ובדרך מעוררת שיח בינם לסביבתם הקרובה (לכל שיר מצורפות תבניות עם שאלות ונושאים רלוונטיים לדיון).
"לצד הדילמות והקשיים בוחר הספר להתייחס גם לכוחות ולתכונות הנפלאות של ילדים אלה, אותן "מתנות" שהסביבה נוטה להתעלם מהן.
"השירים מתאימים בלשונם לאוכלוסייה רב-גילאית, כתובים ברגישות רבה, באופן מהנה ומעורר מחשבה ומתוך שימת דגש בנקודות הקשורות במציאות היומיומית של ילדים אלה. 
"נהניתי והתפעלתי מהספר הרגיש, המקורי והמקצועי שהונח לפני. מי ייתן ויגיע  - ואף ייגע - בכל אותם אלה המחפשים אחר "הארה", שאותה מצאתי בספר זה בפרט ובגישתה הטיפולית של אסתר גולדברג בכלל".
טל קרינגל, פסיכולוגית קלינית וחינוכית </p>
<hr />
<p>הנושא של "הפרעת קשב וריכוז" (ADHD) הינו פופולרי היום יותר מאי פעם. אך עם זאת, המושג הכללי הזה נותר פעמים רבות לא נהיר
במלואו ולא מובן כהלכה. התופעה הזאת הינה יותר מאוסף של סימפטומים ומאפיינים – היא למעשה <b>דרך של הוויה בעולם</b>. לכן חשוב להתבונן בה גם דרך הרגש והחוויה ולא רק מהזווית הרפואית או החינוכית. צורך זה מתחדד במיוחד כאשר מדובר בילדים ונוער ובקשר שלהם עם המבוגרים בחייהם.</p>
<p>ספר חדש, שיצא בימים אלו, מנסה להתחקות אחרי המשמעות הרגשית של חיים עם ADHD עבור אותם ילדים, להקשיב לחוויה שלהם ולתרגם אותה לשפתם.</p>
<p><b>"רץ לי בראש"</b> הינו ספר ייחודי, חדשני ויצירתי שנכתב עבור ילדים עם ADHD, ועבור המבוגרים המשמעותיים בחייהם – הורים, מטפלים ומחנכים. הספר הינו דרך נפלאה להתחיל את השנה החדשה, עם נקודת מבט אינטימית ולא שופטת על התופעה, שתשאיר כל ילד בתחושת הפתעה נעימה על היותו, סוף כל סוף, מובן.</p>
<p>הספר, היחיד מסוגו, כולל פרק הדרכה מקיף ומלא תובנות למבוגרים, שנכתב על ידי <b>אסתר גולדברג</b>, וכן אוסף מגוון של שירים
בחרוזים, מלאים בהומור עצמי בריא, שכתבה <b>קרן זגורי-כהן</b>, מנקודת מבטם של הילדים ועבורם. השירים מבוססים על <b>שפת
הדימויים</b> שפיתחה אסתר גולדברג, שיחד עם נגישותם המיידית לילדים יש בהם ערך מוסף ברור ומבוסס מדעית. דימויים קולעים ומתוחכמים בפשטותם הם סוכני שינוי ועזרי התמודדות עם האתגרים שהילדים נתקלים בהם מדי יום.</p>
<p>קרן זגורי-כהן היא אמא לילדה המאובחנת עם ADHD, אשר השתתפה כהורה באחת הסדנאות להורים שמקיימת אסתר גולדברג. אסתר היא פסיכולוגית קלינית וחינוכית, מומחית בנושא של קשב וריכוז, עם שנות ניסיון רבות ואלפי הורים וילדים שעברו בקבוצות שהיא מנחה בקליניקה שלה בהרצליה.</p>
<p>קרן, שמצאה את הסדנה משמעותית וחשובה, קבלה ממנה השראה והחליטה להשתמש בכישרון הכתיבה שלה על מנת לתרגם את שפת הדימויים הצבעונית לשירים חכמים, משעשעים ורגישים, שישמשו הורים נוספים על מנת לסייע לילדיהם להבין את עצמם טוב יותר.</p>
<p>יחד, הצוות המשותף הזה של אשת מקצוע והורה, יצרו את הספר מתוך תשוקה משותפת ושליחות הניכרים בכל עמוד. הספר הוא כלי טיפולי
להבנה של ילדים (וגם מבוגרים) עם ADHD, לתקשורת מקרבת עמם ולהזדהות עם חווייתם ורגשותיהם. <b>המטרה היא לשנות משהו באופן בו
אנחנו מביטים על הילדים הללו, על מנת שהם יוכלו לשנות את האופן בו הם מביטים על עצמם – משלילי לחיובי</b>.</p>
<p>החיבור בין ההורה לבין המטפל המיוצג בספר, מייצג גם נדבך חשוב בגישתה של אסתר, המאמינה בתפקידם המרכזי של ההורים בטיפול
בילדיהם. ככאלה, ההורים הם אלה שילמדו את הילדים להפוך <b>ל"מומחים לעצמם"</b>, אשר מסוגלים לזהות, להבין, לשלוט טוב יותר ולסנגר על עצמם מול העולם.</p>
<p>כל אחד משלושים השירים שבספר מתאר מאפיין, נטייה או תכונה אופיינית לילדים עם ADHD, בתוך סיטואציות יום-יום מוכרות ושכיחות.
האופן בו השירים מפרקים את המושג הכוללני ומתמקדים בכל פעם בהיבט אחר של התופעה, מסייע לילדים ולהורים לפתח מודעות ולזהות את
<b>תמהיל המאפיינים הייחודי להם</b>. כך מתאפשר להם בהמשך להתבונן, לזהות, לשקף, להגדיר מחדש, לקחת אחריות, לשנן דרכי התמודדות ולשפר תפקוד ושליטה עצמית.</p>
<p>תובנה חשובה נוספת מתייחסת לשמה של התופעה: למרות שהיא מוגדרת במונחים של "חוסר" (deficit), אסתר מציעה לכנות אותה <b>"עודפי
קשב ומרץ"</b>. שם זה, מעבר להיותו מזמין יותר, גם מתאר באופן מדויק יותר את המתחולל במוחו של ילד, שהקשב המוגבר שלו גורם למוסחות ושיש לו אנרגיות ודחפים מועצמים.</p>
<p>מכיוון שהילדים הללו רגישים מאוד לזיופים ולביקורת, (ורגילים להיות לא מובנים),  גם הכינוי שניתן לתופעה הוא משמעותי, על מנת שנוכל לקרב אותם וללמד אותם על עצמם בביטחון ובאמון. שינוי קטן בגישה יכול להיות צעד ראשון בדרך ארוכה בשיפור תפיסתם של הילדים את עצמם.</p>
<p>לכן אסתר גולדברג גורסת, <b>שיש להתייחס ל- ADHD כאל "הפרעה" רק כאשר היא אכן מפריעה –</b> לילד או לסביבתו. אלה המצבים בהם
יש לסייע לילד למצוא דרכי התמודדות מתאימות. ברגעים אחרים, יש לתופעה גם יתרונות ומתנות ייחודיות שחשוב להוקיר ולתת להן מקום
ובמה. היא גם מדגישה, כפי שהיום כבר מבינים, שההיפראקטיביות האופיינית, שבעבר נקשרה בעיקר לתזזיתיות פיזית, מתקיימת גם
במחשבות המתרוצצות ומכאן השם <b>"רץ לי בראש"</b>.</p>
<p>בנוסף לכל יתרונותיו, הספר זכה גם לאיורים מבריקים פרי מכחולו של האמן הנודע, זוכה פרס מפעל חיים מטעם משרד התרבות והספורט,
<b>דני קרמן</b>. ה"אייקונים" שלו הם ייצוג ויזואלי של הדימויים, אשר מהדהדים בצורה נפלאה את החוויה של הילדים ויוצרים חיבור מיידי של הקוראים הצעירים והבוגרים. </p>
<p>לכל שיר מצורפים גם טיפים לילדים, הערות למבוגרים ושאלות המהוות הצעה לשיחה, שתחבר את השיר עם מציאות חייו של הילד. השירים
מסומנים לפי נושאים ובסוף הספר תמצאו את <b>"פרופיל ההסתגלות"</b> – כלי מעשי המאפשר מיפוי מהיר של הנושאים המעסיקים את הילד במיוחד.</p>
<p>הספר <b>"רץ לי בראש"</b> הוא הזדמנות ללמוד נושא מורכב, על כל היבטיו, בצורה מהנה ומקרבת. הוא אפשרות להתחבר לרגשות ולחוויה של הילדים, ואולי גם של ההורים, ולהכיל אותם באופן אחר וחדש. הוא נתיב שעשוי להוביל לתובנות חדשות לגבי אחת התופעות המדוברות והנחקרות של זמננו באופן שלם ועשיר יותר.</p>
<p>לא בכדי, זכה הספר מיד עם צאתו לאור לחיבוק חם ושבחים בקרב אנשי מקצוע מובילים בתחום, החל מפסיכיאטרים, דרך נוירולוגים ועד
פסיכולוגים ואנשי חינוך, הפוגשים ילדים עם ADHD מדי יום. הספר תואר <b>כ"מתנה נדירה עבור אלה המתמודדים עם ADHD"</b>. </p></div>
</body>
</html>

   