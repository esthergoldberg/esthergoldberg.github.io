![](aboutMe.jpg)
# אסתר גולדברג

<img width=20% src=esterImage2.jpg>

שלום,

שמי אסתר גולדברג ואני פסיכולוגית חינוכית וקלינית מומחית (מס' רשיון: 2365).  

יצאתי לגמלאות לאחר שנים רבות של עבודה מהנה ומוצלחת.

סיימתי את ההתקשרות שלי עם קופות החולים "מכבי" ו"מאוחדת" וסגרתי את הקליניקה. 

אני ממשיכה לעבוד ביעוץ, אבחון קליני, והדרכת הורים פרטנית, בנושא ה-ADHD על כל השלכותיה: הלימודיים, ההתנהגותיים והרגשיים. 

פיתחתי גישה טיפולית ייחודית עליה אני מרצה ואותה אני מעבירה בהשלתמויות המיועדות לכל  מי שמעוניין ללמוד על הנושא  (פרטים
בפרק "השתלמויות").

המערך הטיפולי נשאר באתר בכדי לעיין בו, ולשקול להקים מערך דומה.

לפרטים ניתן להתקשר אלי בטלפון מספר 09-9509124 או 
לפנות במייל: 
<a href=mailto:goldberg.esther@gmail.com>goldberg.esther@gmail.com</a>

### תחומי עיסוק:

כיום  אני עוסקת אך ורק בתחום הפרעת הקשב וריכוז ADHD ( או כלשוני "עודף הקשב והמרץ" )
ומתמקדת בעיקר _S_בהשלכות הרגשיות_E_ של הקשיים שמקורם בהפרעת הקשב, מתוך אמונה שהנושא, אף שהוא מתוקשר מאוד ובעלי מקצוע
רבים עוסקים בו, עדיין אינו מובן מספיק לעומק. _S_ראשי התיבות ק. ש. ר_E_ ( קשב וריכוז ) מתארות את הקשר שבין ההורה לילד
שמשתבש על רקע היותו לא מובן! "To understand is to stand under" כדי להבין את הילד ולהיות מסוגל לעזור לו יש להבין תחילה
_S_את שהוא חווה עקב קשייו_E_, לכן חשוב להתבונן גם דרך הרגש והחוויה ולא רק מהזווית הרפואית או החינוכית. צורך זה מתחדד במיוחד כאשר מדובר בילדים ונוער ובקשר שלהם עם המבוגרים בחייהם. 

פיתוח השיח בין ההורה לילדו בנושא הפרעת הקשב כך שיתנהל בגובה העיניים ובשפת הדימויים         במטרה לשנות משהו באופן בו אנו מתייחסים לילדים על מנת שיוכלו גם הם לשנות את האופן בו הם רואים את עצמם - משלילי לחיובי. כלומר ללמד את הנושא המורכב  להורה – את מהות הקשיים על השלכותיהם הרבות ואופן השפעתם על תפקודם ואישיותם של הילדים במטרה להפוך אותו למומחה כך שיוכל הוא, שנמצא עם הילד רוב הזמן, לטפל בילדו ולעזור לו עד שיהפוך גם הילד עצמו למומחה לנושא וילמד לזהות את הקשיים באופן עצמאי ולהתמודד עמם. כאשר יבין הילד  את עצמו ילמד לבטוח בעצמו  ו"לסנגר" על עצמו בפני הסביבה.
בנוסף, חשוב להבין את הנושא גם באופן הוליסטי: הקשיים שמקורם בתחום התפקוד מתורגמים על ידי הילד לקשיים  רגשיים  בעיקר סביב לדימוי העצמי ולביטחון העצמי ומביאים לקונפליקט עיקרי בסיסי בנוגע למסוגלות. בהמשך עולים קשיים בהתנהגות, בחברה, ובלמידה.


###גישה טיפולית

גישתי הטיפולית היא הוליסטית והומנית, מתוך התבוננות פנימית.   
השיטות הטיפוליות העיקריות שבהן אני משתמשת לטיפול ב- ADHD הן [טיפול קוגניטיבי התנהגותי](cbt.html) ו-[Psycho education](psych-ed.html) -  אני מאמינה כי "הפרעת קשב הינה דרך חיים אשר איננה מובנת לאדם ולסובבים אותו" ורק באמצעות התבוננות והבנה פנימית מדויקת האדם יכול להפוך למומחה להפרעת הקשב שלו, דבר שיאפשר לו בהמשך לשלוט בה ולנתב אותה לכיוון הרצוי לו.  
בטיפול בילדים השלב הראשון הוא להפוך את ההורה למומחה להפרעת הקשב של ילדו כדי שבהמשך יוכל להפוך את הילד למומחה שמסוגל להגיע לשליטה טובה יותר.  

הטיפול ב- ADHD כולל, בהתאם לצורך, אבחון קליני ואבחון פסיכו-דידקטי, טיפול אישי וקבוצתי לילדים  ולמבוגרים, עבודה מול מוסדות חינוך וקבוצות הורים לילדים עם הפרעת קשב וריכוז.

### ראיון בתכנית הבוקר של אברי גילעד

[להאזנה](esther-avri-gilad-aug-2017.mp3)

### ראיון עם אסתר על ADHD ב-i24 news

<iframe width="560" height="315" src="https://www.youtube.com/embed/YOwSRIyrGVo" frameborder="0" allowfullscreen></iframe>



<br/>
<br/>
<br/>
